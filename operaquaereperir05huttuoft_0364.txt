PRAEFATIO

AD SEQVENTEM CONSTANTII EVBVLI MOVENTINI ORATIONEM.

Hanc orationem, aptum Huttenianae ad Leonis X. bullam adnotationis corol—
larium, quasi in conventu Vormatiam convocato habendam conposuisse videtur
auctor. Hutteno qui eam adscribere voluerunt, 'eos neque ipsam orationem ne-
que Hutteni quicquam legisse dixerim, sive temere contra omnes artis criticae
leges iudicasse malis. contra qui cum Burckhardo III. p. 312. Crotum Rubianum
auctorem fuisse dixerunt, recte coniectasse puto: conueniunt cum Burckhardiano
argumento tempus, stilus et facetiae, commentariique quem dixerim habitus ac

vestitus. nam scripta est oratio statim post editam Huttenianam ad Leonis bul· ι

lam adnotationem, cum non ita longe Crotus ex Italia reversus esset, de stilo
eum longiorem disputationem haec praefatio nou capiat, lectores ad Croti morem
nominibus detorquendis adnominationibusque ludendi, ut in Decio Decimo , Leone
Lenone, aliasque loquendi formulas Croto maxime usitatas et ad nostram ad-
notationem ad §. 38. refero. atque hae quidem non nullae ita Luthero placuerunt, ut
iisdem etiam multos post annos uteretur, quod vereor ut adhuc satis observatum
sit ab iis qui de Luthero scripserunt, cum non nulla quae illius sunt, huic ad-
scribere soleant. immo in ipsis dogmatis exponendis aliquotiens Lutheri prodro-
mum fuisse Crotum haec ipsa quamvis neglectior, nisi fallor, oratio, sive cento-
nem ex sacris scripturis sanctisque patribus, imprimis Hieronymo, et Leonina
bulla, ut huie respondeat, conpositum dicas, haud obscure ostendit. Inscriptio-
nem exempli principis exhibui vol. Ι. p. 444. sq. [ubi mendose 12 foll. scriptum
est, cum libellus 14 foliis constet]: ipsum quidem neque locum neque tempus
quo prodierit, indicat, sed cum charta scutum coronatum, in quo ipso corona
cum crucibus inest, insignita sit, cognoscent alii ex qua officina typographica

libellus prodierit, quem Basileensem Frobenii esse putaverim. Repetiit Miinchins'

neglegenter, inepto loco, post Epistolas obscurorum virorum, Lipsiae a. 1827.
ab ipso editas, p. 504...518.

